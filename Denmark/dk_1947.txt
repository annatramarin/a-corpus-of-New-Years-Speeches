﻿Med dybtfølt Tak ser Dronningen og jeg tilbage på den overordentlig varme Modtagelse, vi har været genstand for, da vi for første Gang efter Besættelsen aflagde besøg rundt i Landet, såvidt Minefaren tillod det. Vi mindes med deltagelse de Familier, hvis Pårørende mistede Livet under Varetagelse af deres Gerning. Dønningerne efter Krigen føles endnu hårdt, men når vi opretholder det sammenhold, der under Krigen prægede vort Samfund, tvivler jeg ikke om, at vi fremdeles må komme gennem den Tid, der forestår, selv om den vil kræve meget af den enkelte. Betydningsfulde Opgaver venter deres Løsning i det kommende År, herunder også på Grønland og Færøerne, og jeg sætter min Lid til, at disse Opgaver må løses til Ære for vort Land.
Idet jeg ønsker Velsignelse over alle Hjem, ønsker jeg Fremgang og Lykke for vort Fædreland Danmark.