﻿For første Gang efter fem tunge År fejrer vi Nytårsdag som et frit Folk. Næst Gud går Takken til de Allierede, men vore Tanker dvæler også hos alle dem, der særlig i disse Dage føler Savnet af deres Kære, som ofrede Livet til Lands og Vands, for at vi skulde frigøres.
På denne Dag har Dronningen og jeg meget at takke for, den Trofasthed og Kærlighed, der er vist os, skal vi aldrig glemme. Samhørigheden i disse tunge År har hjulpet os alle at bære den Modgang, vi i Fællesskab har gennemlevet.
Store Opgaver vil Fremtiden kræve af os, men jeg tror, vi i Fællesskab kan genopbygge, hvad Krigen har søndret, når Enighed og Vilje er til Stede.
Jeg Ønsker Velsignelse for alle Hjem og Fremgang og Lykke for Land og Folk til Ære for vort Fædreland.