Buona sera e Buon     Anno. L'incontro,     come vedete, questa sera è in un salottino dell'appartamento.     Mi è parso di dare cosí un tono più familiare, almeno     questo è il mio desiderio. Poi sappiamo benissimo tutti     che i desideri molte volte, quando sono appagati, sono     in minoranza. Auguri.   Vorrei     iniziare con un ringraziamento. Tutti gli anni ho ricevuto,     durante l'anno, auguri, adesioni, parole di conforto,     di appoggio e di solidarietà. Quest'anno un numero indefinito.     Molte persone sono riuscito a ringraziarle; ma molte     no: con umiltà mettono una firma, non mettono un indirizzo;     firmano in diverse persone. Grazie. Grazie.     È un conforto per il Capo dello Stato. Una parola di     comprensione, è una parola di aiuto, una parola di consiglio;     a volte, è commozione. Commozione quando si legge: "Prego per Lei, ma io sono musulmano... Io sono       protestante... Io sono cattolico...". Mi tocca     profondamente, ancor più mi commuove quando qualcuno     mi ha scritto, più volte: "Sono un malato terminale.       Offro le sofferenze per l'Italia, per tutti, per Lei,       Presidente". "... Ho la sclerosi a         placche...". Che devo dire? Dico grazie, ma     di dentro l'emozione è molto forte. O, intendiamoci,     ho ricevuto anche critiche, parole solenni: "Lei       si dimetta...".  E una     serie di altre cose, ma siamo in regime di libertà.     Poi, a volte, delle ingiurie, a volte firmate; a volte     no. In genere, quando ci sono degli argomenti contro,     io scrivo. Non mi è mai capitato che qualcuno, ricevendo,     si sia fatto vivo ancora... O è soddisfatto o non vuole     ritentare... Però è democrazia. Ognuno la gestisce     come la sente, come è ricco di dentro, ma è democrazia.     È importante!   Ecco,     adesso, insieme, vorrei dare uno sguardo a questo anno,     uno sguardo di sintesi. Vorrei dire: questa nostra Italia     sta svolgendo una politica nelle grandi arcate, che     è la politica di pace, di fratellanza, di politica di     unione nell'Europa - Unione Europea - sul piano internazionale     - Nazioni Unite - nei vari consessi. Una politica di     pace. Poi,     guardando più da vicino, bene, devo dirvi che - andando     all'estero, chiacchierando anche con le Autorità che     dall'estero vengono a trovarmi - come è aumentata la     quotazione dell'Italia, quale maggiore stima, quale     volto, quale sostanza!  Beh,     questo fa un gran piacere, credo, a tutti, purché si     ami questa nostra Patria. Senza dubbio c'è un'alta qualificazione,     una ben maggiore qualificazione.  Le ragioni     possono essere molte, io non posso fare adesso chissà     quale diagnosi. Vorrei cogliere un punto: la stabilità.     Però quando parlo di stabilità, io vorrei dire che c'è     una stabilità di Governo, la stabilità politica nel     senso più immediato, ma c'è una stabilità della democrazia.  Mi spiego:     quali cose, quali fatti hanno contribuito? Il primo     fatto che ha contribuito a questa quotazione sul piano     internazionale, è il nostro cammino verso l'Europa.     Dobbiamo dir grazie a tutti coloro che si sono dati     da fare in ogni modo. Ma, mi consentite, diciamo       un grazie al popolo italiano. C'è     una scena nel Vangelo che forse ci riguarda,'è il padre     che dice ai due figli: "Andate nei campi".dice "sí" e non ci va;'altro dice "no" e ci va. Io credo che noi italiani tanto rappresentati     da questo che dice "no"ci va! Voi     ricorderete le polemiche sulla tassa per l'Europa, ma     in questo popolo italiano l'hanno pagata tutti questa     tassa! È vero che ci sono in altri settori, sul piano     tasse, delle deficienze, senza dubbio, di rispetto di     doveri verso la collettività; però, in fondo, la enorme     maggioranza: che ubbidienza, che pazienza, che - a volte     - accettazione, qualche mugugno, ma almeno qualche mugugno! Grazie a ciascuno. Grazie a ciascuno per i sacrifici     fatti. Ma la marcia verso l'Europa è una marcia che     ha portato elogi da varie parti. Anche quando non ci     si aspettava. Voi ricorderete che una volta, per qualche     centesimo di voto, ho fatto qualche protesta. Ma, devo     dire - se mi permettete - ringrazio molto coloro che     sul piano internazionale fanno elogi all'Italia per     i passi che ha compiuto. Mi piace di più ascoltare il     Presidente del Consiglio il Ministro del Tesoro dicono     le cifre, i dati.ricordo i dati del '92, quando iniziai     questa mia esperienza.Se li ricordo...! Ricordo     un anno e mezzo fa, ricordo quando sembrava che la strada     fosse lontana. Guardate oggi, quanta strada!   Ecco,     la marcia verso l'Europa, prima ragione: dare il senso     della solidità. E l'Albania? La prima volta che l'Italia     ha un incarico di questo genere, come l'ha svolto? Anche     qui molti elogi. Il più bello è che abbiamo aiutato     un popolo che ci è vicino e ci è fratello e che ancora     ha tanto bisogno. E noi continuiamo ad aiutarlo. Elogio     ai militari, a tutti, dai vertici, al soldato più semplice;     al volontario più semplice. E la     crisi di Governo, in fondo quanto è durata, dieci giorni?     Adesso, non ricordo. È stata una ventata, non piacevole,     non vi è dubbio, non piacevole, anche perché ha dato     la sensazione che dunque questa stabilità può ancora     essere colpita e non era opportuno. Ma c'è stata una     ripresa. Io ebbi     il terrore dello scioglimento e delle elezioni, perché     questo avrebbe tagliato la strada, sia alla marcia verso     l'Europa, sia alla Bicamerale. La Bicamerale,     anche questa è servita molto. Non entro nel merito.     Ci sono molte discussioni. Dirò soltanto che alla fine,     adesso, del mese di gennaio incomincia la discussione     alla Camera: auguri a ciascun parlamentare. Sedete     in compito di riformatori, costituenti. Costituenti.     Rivedete la seconda grande pagina, la rivedete per il     popolo italiano. Auguri a voi Presidenti delle Assemblee.     Auguri per questo compito, il popolo italiano aspetta. Ma che     cosa c'è stato nella Bicamerale? L'ho detto altre volte:     c'è stata questa capacità di trovare un'intesa e io     spero che questa intesa continui. E faccio molti auguri     e, consentitemi, faccio i complimenti a coloro che l'hanno     determinata, che l'hanno voluta, che l'hanno portata     innanzi in mezzo a difficoltà serie. Non vi è dubbio,     è importante. Ma è importante soprattutto, per una ragione:     perché quando si accetta una intesa globale, quando     si accetta, è segno che il fine ci è molto più vicino     nell'attenzione, nell'anima, nell'intelligenza. È segno     che siamo disposti a rinunziare a una visione nostra,     magari legittima, ottima, però di parte. Ebbene,     se questo è, a questo punto avviene l'unità, noi parliamo     di unità. Ecco il momento in cui ciascuno rinunzia a     una visione parziale per quello che noi chiamiamo il     bene comune. Sí, il bene comune! Il bene comune di tutti.     È molto positivo. Allora,     dirò: molto bene, la maggioranza ha portato avanti,     certamente, ma lasciatemi dire: molto bene l'opposizione.     Io non posso dimenticare, come Capo dello Stato, quando     si è rotta la maggioranza sul tema spedizione in Albania     e l'opposizione si è alzata, non ha sfruttato la situazione,     ha servito gli interessi dell'Italia. Una bella lezione     per tutti, la prendo anche per me. Molto bene queste     intese, che danno la sensazione - ripeto - che allora     queste conquiste sono conquiste di democrazia, sono     conquiste di tutta l'Italia. È importante.   Ecco,     nello sguardo che noi diamo all'indietro per qualche     momento, mi consentite di fermarmi su un fatto, che     io incastono a questo punto della mia chiacchierata,     perché è un fatto che, nel mondo,tanti paesi del mondo,     io l'ho trovato ovunque,à veramente prestigio all'Italia:     il Volontariato, eroico, con dei Caduti per la pace.     Con persone giovani e non giovani che riescono a scoprire     delle capacità, delle possibilità di servire la gente,     di aiutarla. Incredibili. È vero     che il Volontariato nasce di dentro, è una vocazione     di dentro. Grazie. Gran splendida pagina. In Italia,     non c'è dubbio, ma nel mondo. Quante volte Capi di Stato     mi hanno detto: "Qui vostre persone, nei vari       settori, svolgono dei compiti di loro iniziativa, non       chiedono nulla". Ecco,     su questo, vorrei dire, lo Stato ha qualche dovere,     il dovere di tutelarlo il Volontariato. Attenzione,     desidero essere chiaro. Ci sono delle iniziative che     sono anche ottime, che servono, che ottengono dei risultati.     Ma non possono chiamarsi Volontariato, perché c'è una     retribuzione o perché si è sistemata tutta la famiglia     o perché si sono sistemate una serie di persone, amici     o conoscenti, anche capaci. Questo non è Volontariato.     Il crisma, il marchio del Volontariato,chiama gratuità. E lo     Stato interessandosi del Volontariato difenda questo     che è un pregio altissimo. Se dico difenda è     perché so che ogni tanto si presentano proposte diverse     sotto il manto di voci varie, ma nel contenuto rompono     questa gratuità. Beh, non è Volontariato.   Adesso,     diamo uno sguardo avanti. Il primo sguardo, se mi consentite,     è un antico mio pensiero, ancora da Ministro dell'Interno:     diamo uno sguardo al Mediterraneo. Questo mare, che     è ricchezza di civiltà millenarie, civiltà - plurale     - millenarie! Incrocio, scambi di pensieri, di arte,     di cultura. Scambi sul piano commerciale. In questo     mare, oggi, quanto sangue, quanta tragedia, quanta!     Lo so che quando si tocca questo tema, si teme, da parte     di vari Stati, o di qualche Stato in particolare, che     si voglia andare a mettere il naso nelle faccende loro.     No, no! Però     devo dire, con molta chiarezza, che l'Europa, la Comunità     europea non può stare a guardare, non può, mentre si     massacrano a centinaia, a migliaia le persone. Non è     civile, non è umano, non è pensabile. Si tratta di trovare     una strada che non sia quella di infilare il naso dove     non si ha diritto di metterlo, ma anche di impedire     di stare a guardare. Questo mare, ancora l'altro giorno,     è servito perché arrivassero i curdi; e quante volte     persone di colore di varie parti. E questi aguzzini,     è un termine assolutamente benevolo, questi manigoldi,     che speculano su questa gente, poi fanno incagliare     la nave e scappano con i soldi, questa criminalità incredibile.     Perché i Paesi non trovano un punto comune per trovare     la strada per punire questa criminalità, questa speculazione     sulla povera gente? L'Italia     allarga le braccia. Lo so che i temi sono molti e delicati.     Mi pare che il Ministero dell'Interno abbia trovato     un punto di equilibrio. È sempre difficile, non vi è     dubbio alcuno, ma se le persone vengono perché vivono     una persecuzione: beh, allora le porte devono essere     spalancate. Anche i nostri che lottavano contro la dittatura     hanno trovato le porte aperte. Guai a chiudere le porte     a chi è perseguitato, a chi fugge per poter sopravvivere.     Non è umano! Ma,     attenzione, attenzione a un certo tipo di politica che     per punire degli Stati che hanno l'imputazione di non     rispettare i diritti umani propone in fondo l'isolamento.     Attenzione! Non credo a questa politica. Da nessuna     parte avvenga! Non credo. Non credo che faccia bene     all'Unione Europea se a un certo momento con questa     motivazione... Non spezziamo mai il dialogo. Non spezziamolo     mai! Ed eccoci     allora a guardare i problemi in prospettiva. Su questo     del Mediterraneo aggiungerò solo una cosa: che l'Europa     senza il Mediterraneo è monca. Bisogna che i Paesi dell'Europa     pensino a questo: è monca! Non è solo un problema dei     Paesi che vi si affacciano. No. Io sento di dire una     parola di gratitudine al Presidente Herzog, Presidente     della Germania. Mi disse, quando ho fatto la visita     di Stato: "Scàlfaro, ogni qualvolta Lei parla       di Mediterraneo, io sono con Lei". E sento     e ho sentito questo appoggio.   Abbiamo     problemi vivi, sí ne abbiamo degli altri. Sono molti,     ne cito qualcuno. Un problema vivo è sempre quello della     indifferenza. La democrazia ha bisogno di sostegno,     ha bisogno di partecipazione. Lo dico a voi giovani,     molti entrano in politica come un fatto nuovo, entrano     in politica senza una preparazione e, a volte, hanno     dei successi ottimi. Però, voi giovani preparatevi con     la cultura, studiate, preparatevi! C'è bisogno di sentire     questa partecipazione. Le democrazie si misurano in     proporzione di quanti cittadini se ne interessano. E pensate     all'occupazione. Me ne avete sentito parlare un numero     indefinito di volte. Mi ha fatto piacere che la maggioranza     si è riunita e ha preso impegno che questo anno sia     l'anno contro la disoccupazione, per l'occupazione.     È un problema gravissimo. È un problema che... Dico     una frase: non mi sento di assolvermi su questo problema.     Non me la sento. Noi siamo indietro su questo tema.     E su questo tema dobbiamo camminare. I giovani hanno     dei pericoli enormi. Pensiamo alla criminalità, dove     e come si insinua. Una     parentesi: e grazie a voi, Forze dell'ordine, per quello     che fate. Ancora ieri, in ogni giorno. Quanti Caduti,     quanti feriti. Grazie. I giovani     sono sotto questo pericolo. Bisogna fare l'impossibile     per dire di avere fatto il proprio dovere. Auguri     al Governo, alla maggioranza, all'opposizione, al Parlamento. C'è     la scuola. C'è la scuola con la riforma; è importante     la riforma. Si discute, ci sono pareri diversi. I giovani     hanno dimostrato di avere visioni diverse. Il dialogo.     Il dialogo con i docenti, soprattutto quelli che vivono     nella scuola; il dialogo anche con gli studenti. Il     dialogo, è facile dirlo, è difficile farlo: il dialogo     con la gente, con le famiglie. Ma, comunque, il dialogo.     Il resto serve poco, perché di riforma c'è bisogno,     c'è assolutamente bisogno. Abbiamo un patrimonio cosí     ricco, che risponde anche ai vuoti che tante volte ci     sono e portano a delle conseguenze nefaste. Il patrimonio     del nostro umanesimo, la ricchezza... A volte, girando     il mondo, troviamo persone che sanno della nostra cultura     più di quello che sappiamo noi.   E c'è     un tema delicato. Molti mi hanno chiesto di parlarne:     ed è giustizia e politica. Qui, il rapporto è     stato, a volte, un rapporto difficile, polemico. Sono     venuti inviti a un dialogo più tranquillo, da molte     parti. Vorrei prendere un invito autorevole. Quello     del Vice Presidente del Consiglio Superiore della Magistratura,     Prof. Grosso. Il quale ha detto parole che io condivido     totalmente, sulla capacità di abbassare la voce, sulla     capacità di tacere, di silenzio, perché non servono     queste polemiche. Soprattutto, quando sono polemiche     fatte fra singoli. Non servono, accendono il fuoco. La Magistratura     ha un'Associazione. Più del 90 per cento dei Magistrati     fanno capo a questa Associazione. Questa Associazione     ha dialogato fortemente con la Bicamerale. Io spero     che potrà dialogare ancora in questa fase importantissima     delle riforme. Questa Associazione ha i vertici, tutti     i vertici, diciamolo, lo dico con gratitudine, di grande     saggezza, di grande equilibrio, di grande capacità di     dialogo, di capacità di mettersi anche nell'animo, nel     pensiero della controparte. Auguri per questo dialogo.     Ma io ho dei doveri, un dovere di chiarimento. Si sono     fatte delle polemiche perché nel salutare le cariche     dello Stato per gli auguri di fine anno, facendo gli     auguri alla Magistratura ho parlato di normalizzazione,     ho parlato di tornare sul binario. Allora si è detto:     ma il Presidente pensa che non ci siano più reati, che     la stagione delle gravi cose illegittime sia finita. Ma il     Presidente non se lo è mai sognato questo. Non se lo     è mai sognato. Purtroppo nessuno può sognare questo.     Ci sono i reati e ci sono i processi che devono - devono     - essere celebrati... Devono. Ma quando     io ho detto queste cose, io ho ripensato che almeno     quattro anni fa, parlando all'Auletta della Camera,     proprio su un'iniziativa presa dall'attuale Presidente     della Camera, l'on. Violante, che era allora Presidente     della Commissione Antimafia - se non ricordo male -     c'era uno stuolo di Magistrati autorevolissimi. E il     Presidente Violante chiese che io parlassi. Fui il primo     a parlare di questo. Lo dico solo perché era mio dovere     di parlare. E parlai, denunziando l'eccesso di carcerazione     preventiva. Questa     c'è stata. Credo che tutti sappiano qual è la mia devozione     alla Magistratura. È stata la mia vocazione primaria.     E lo è ancora. Ho detto qualche volta: "La toga       è attaccata all'anima". Io la vivo cosí. Il     mio rispetto è sempre totale.E la gratitudine per ciò     che la Magistratura ha fatto per togliere tante cose     storte dal mondo politico deve rimanere. Però bisogna     avere il coraggio di dire che la carcerazione preventiva,     specie, quando a volte, non so se il Magistrato o qualche     collaboratore, consentitemi, un po' rozzo, ha detto: "O parli o rimani dentro", no, questo     non ha spazio nella civiltà giuridica di nessun paese.     Ha spazio, purtroppo, sotto la voce tortura. Questo     no! Il tintinnare     le manette in faccia a uno che viene interrogato da     qualche collaboratore, questo è un sistema abietto,     perché è di offesa. Anche l'imputato di imputazioni     peggiori ha diritto al rispetto. Ma vi è stata altra     cosa, che io ho denunziato, non a questo Consiglio Superiore,     ancora al Consiglio Superiore precedente - qui, bisogna     andare indietro di tre-quattro anni - e sono gli avvisi     di garanzia giunti alla stampa prima che all'interessato.     No, no. C'è un articolo del codice penale che parla,     si interessa proprio della violazione del segreto istruttorio.     No, non è possibile. Quando     io parlo di tornare sul binario, devo dire che ho sentore     che già si è tornati, grazie a Dio, ma ho bisogno di     dirlo perché queste cose sono cose che non possono ripetersi.     In questo senso le mie parole.   Devo     un altro chiarimento, perché ho firmato delle grazie.     Lo so, ci vuole forse un po' di coraggio, ci vuole un'assunzione     di responsabilità. Si è     detto: "Il Capo dello Stato ha firmato delle       grazie per gente che non aveva neanche chiesto".     Tutti e sei avevano chiesto la grazia più di una volta,     perché per diversi di loro tre anni fa, se non erro,     era stata negata. Ora     la situazione era molto diversa, perché il parere della     Magistratura era un parere, che io sintetizzo nella     possibilità, capacità di reinserimento, nel momento     in cui le persone hanno quell'autorizzazione a uscire     tutta la giornata e a tornare in carcere solo la notte     per dormire, è segno che il magistrato, che ne ha la     responsabilità e che dà questo permesso, ha una gran     fiducia umana, che queste persone siano idonee a reinserirsi.     Di fronte a questi casi, il Capo dello Stato ha sentito     il parere del Ministero, perché questo è previsto, ma     la responsabilità della grazia è del Capo dello Stato.     Me la sono assunta, rispondo di questo. Non è un atto     di eroismo, è un atto normale. Me la sono assunta perché     depreco le posizioni di chi per accontentare tutti non     compie il proprio dovere. Sono     stato convinto che queste cose erano maturate, ma siccome     si è detto che io avevo cambiato parere, perché una     volta avevo parlato e scritto in un modo, e poi mi sono     comportato in un altro, mi consentite che io faccia     una precisazione. Si rimanga liberissimi di pensare     che ho sbagliato. Ma io parlai prima, privatamente,     più volte, con uomini politici; poi il 2 giugno dell'anno     scorso parlai davanti a Camera e Senato, e parlai di     non spegnere la speranza, specie dei giovani che sono     stati condannati, e che hanno scontato o che stanno     scontando la pena. E parlai anche, rispettando le competenze     del Parlamento, parlai anche di solo un numero del       tutto limitato. Questa     è la lettera che ho scritto nell'ottobre scorso quando     si è trattato del caso di coloro che sono stati condannati     per l'uccisione del Commissario Calabresi: "...       Solo un numero del tutto limitato di situazioni prettamente       individuali, e ciascuna con caratteristiche singole       e peculiari, potrebbe consentire l'esercizio del potere       di grazia", che è un potere personale del Capo     dello Stato. "Per questi pochi, comunque, ho       chiesto al Ministro della Giustizia che vengano espletate       con sollecitudine le attività istruttorie." In certi casi si è chiesta la conferma di questa possibilità     di reinserimento, "che possano rendere fruibili       nell'autonoma valutazione del magistrato, quei benefici       previsti dall'ordinamento penitenziario, da parte di       soggetti che ne sono attualmente esclusi." Vuol dire che quando si riduce la pena e rimangono tre     anni, il magistrato non deve - no, non scatta automaticamente     - se lo ritiene, se ci sono le condizioni, può consentire     taluni benefici, che sono previsti dalla legge. E ho     aggiunto: "Ripeto quanto dissi più volte: il       delitto non muta natura col passare del tempo".     Aggiungo: l'omicidio dopo cent'anni si chiama omicidio. "Le sofferenze delle vittime innocenti non devono       mai essere dimenticate, mai. Ma, certo, non è contro       i valori fondamentali della giustizia cercare una via       che non turbando queste fondamentali premesse consenta       nei casi meritevoli di far spazio gradualmente a un       auspicabile ricupero alla società." E mi     sono comportato in conseguenza di questa lettera, di     queste dichiarazioni. Ho ritenuto che ci fossero le     condizioni per questa mia assunzione di responsabilità. Lo so     che si attende una mia parola anche su un altro tema:     l'amnistia, l'indulto. Cosa ne penso? Ho un pensiero,     ce l'ho come cittadino privato; come Capo dello Stato     ho anche un pensiero, di una chiarezza assoluta: l'amnistia,     l'indulto fanno capo alle responsabilità del Parlamento.     Vedrà il Parlamento stesso, in campo di riforma, se     deve correggere o meno, ma è competenza esclusiva del     Parlamento e su questo tema il Capo dello Stato non     ha diritto di avere pensieri.   Ho fatto     molti viaggi in questo anno, sí, all'estero; e per questo     vorrei dare un saluto agli italiani che ho incontrato     in Canada, dove ci sono ben due Ministri italiani, uno     di prima generazione. Mi ha commosso, è partito da un     paese della provincia di Agrigento, a sedici anni, per     cercare lavoro. È andato e per anni ha spalato neve     e ghiaccio sulla ferrovia. Poi con emozione, con orgoglio,     mi ha detto: "Esattamente trent'anni dopo ero       Ministro federale del Lavoro". È oggi Ministro     dei Lavori Pubblici e delle Poste: è un superministro     per le spese. In Islanda     ho trovato delle studentesse palermitane, che hanno     affrontato il viaggio per specializzarsi nel settore     turistico, e qualche italiano residente; e nei Paesi     Baltici e in Germania. Ricordo i viaggi nell'America     Latina e nell'America del Nord. Ricordo     gli italiani in Slovenia. Una parola: vedete, pochi     giorni prima avevo ricevuto i rappresentanti degli esuli     Istriani, Dalmati... Li conosco, li ho conosciuti allora     e ho avuto l'onore altissimo di stare vicino a molti     di loro, la sofferenza di chi è venuto via... Uno di     loro ha detto, in modo estremamente simpatico ed efficace: "Siamo venuti via per rimanere italiani".     È chiaro che c'era un fondo, anche polemico, con chi     è rimasto. Sono     stato là in Slovenia e in Croazia. Ho visto gli italiani.     Ho visto che cosa vuol dire lottare per essere fedeli     allo Stato del quale fanno parte oggi, ma per non perdere     le radici della nostra cultura e della nostra italianità...     Quella manifestazione a Pola, per la scuola, per la     prima pietra posta dai due Sottosegretari agli Esteri!     La preside che parlava, migliaia di italiani - migliaia     di italiani! - per una scuola tanto attesa. Questo     problema dei diritti delle minoranze, l'impegno che     ciascuno di noi ha preso, che il Governo ha preso per     fare dei passi di giustizia che sono attesi. Bene, dalla     scuola di Pola - lasciatemi fare un passo - avete visto     che ho citato due sofferenze, di chi è partito, di chi     è rimasto: è un patrimonio solo. Facciamo     un passo: in Africa; sono stato in Etiopia e sono stato     in Eritrea. Una scuola, in Etiopia, italiana con docenti     italiani, cosí ad Asmara. Ad Addis Abeba ottocentocinquanta,     ad Asmara milleduecento studenti. Il novanta per cento     sono etiopi e sono eritrei. Vorrei     dire soltanto ciò che ha detto il Presidente Isaias,     il giovane Presidente dell'Eritrea. Ha detto: "Non       c'è dubbio che la politica coloniale mortifica, è mortificante.       Però io devo dirLe Presidente che la politica italiana       - italiana, coloniale - è benedetta, perché da quella       è nata questa grande amicizia fra i nostri popoli". Sono     stato anche nel sud del Libano a trovare i soldati italiani.     Mi sono fermato al cippo che ricorda quegli avieri -     perché sono avieri quelli che sono là - quegli avieri     che sono caduti con l'elicottero. E, lí, abbiamo ricordato;     e adesso, qui, ricordo con voi, tutti quelli che sono     caduti per la Pace, morti per la Pace. Vorrei portare     una parola, bussare alla porta dei familiari e dire: non li dimentichiamo, non li dimenticheremo. Militari     e civili, caduti per la Pace.   Ho fatto     viaggi anche in Italia, molti. Non vi disturbo su questo.     Sono stato al Nord, al Centro e al Sud. Ho trovato entusiasmi     ovunque, qualche volta qualche polemica. È la democrazia;     non è esatto dire "... è la democrazia...",     sono i vari modi di interpretare la democrazia. Però     la democrazia c'è. Pensiamoci     ogni tanto a chi l'ha pagata, a chi è morto e cerchiamo     di usarla bene anche per rispetto a costoro che ce l'hanno     messa tutta. Ho ancora     in mente, per citare un punto del Sud, Secondigliano.     Questa zona cosí provata, con quella esplosione, con     gli undici morti e ancora tre, una ragazza, sotto, che     non si sa dove siano, con la sofferenza dei parenti. Disoccupazione     tanta, con dei sacerdoti di prima linea, che sono dei     capi, sono dei padri. Pensano che Tizio deve essere     ricoverato, Caio oggi non ha da mangiare, Sempronio     ha bisogno delle scarpine per il bambino... Hanno ogni     problema, perché portano la pace di Cristo, la portano     attraverso l'andare incontro ai bisogni. E con questi     bisogni migliaia a inneggiare all'Italia, ad applaudire...     Migliaia Quanto siete generosi! Attenzione a non speculare     su queste generosità, a non pensare che possa durare     per i millenni... Attenzione. Faccio     un balzo a Timau, alle Alpi Carniche: là abbiamo ricordato     le 'portatrici carnich è. Erano lí, quelle che     sono rimaste, più che novantenni. Ho portato la Croce     di Cavaliere a ciascuna. Mi tremava la mano nel momento     in cui cercavo di sistemarla al petto di queste donne;     qualcuna l'ha guardata con meraviglia, qualcuna l'ha     accarezzata, qualcuna l'ha baciata. Una di loro fu colpita     dal cecchino, e rimase... C'è un grande ricordo. Io     non dimentico - cari cittadini di quegli splendidi monti     - quante volte i vostri responsabili hanno detto: "Non       dimenticateci. Roma non ci dimentichi...".     Ma non dimentico anche le volte che avete parlato con     un entusiasmo commovente dell'unità d'Italia: "Presidente,       Italia unita, Presidente". Questo grido dal     Nord al Sud: "Presidente, Italia unita".     L'importante è che sia unito il popolo. Auguri,     dunque. Auguri a tutti. A tutti i cittadini, ve li dico     con tanto cuore; spero che lo sentiate. Io cerco     di esprimere il meglio che posso. Auguri a quelli che     sono qui, anche di passaggio, anche per turismo, che     passano l'anno; ma auguri a quelli che con colore di     pelle diverso, con lingue diverse, sono qui a lavorare     e ad aiutare questo nostro benessere. Auguri, grazie     di essere qui con noi. Auguri a tutti.   Vi sono     due ferite grosse; prima che io chiuda, fermiamoci un     momento. Una     ferita viene dalla natura, forse anche da colpe di uomini,     ma soprattutto dalla natura: questo terremoto. In questi     giorni anche radio e televisione ne hanno parlato molto,     giustamente. Vi siamo vicini, vi siamo vicini in modo     continuativo, vi saremo vicini fra sei mesi, fra un     anno, in questa ricostruzione che deve essere fatta.     Il Governo ha preso ogni impegno. E qui,     dico a Te, Pontefice di Roma, grazie! Il Capo dello     Stato si commuove pensando che Tu muovi il Tuo passo     sofferente, ma fermo, coraggioso, per andare da questi     nostri cittadini provati. Grazie, Pontefice di Roma!     Ma grazie Te lo dico anche come cittadino del mondo,     quando in ogni Stato dove sono stato ho trovato le Tue     parole: la difesa della vita, la difesa della libertà,     la difesa della dignità, la difesa della povera gente,     il grido contro l'ingiustizia. Ho trovato... Ma soprattutto,     più che le parole, ho trovato nel loro cuore il Tuo     cuore; nel cuore di protestanti, nel cuore di ebrei,     nel cuore di persone di ogni religione, musulmana o     non, perché hanno sentito che Tu parlavi all'uomo e     per l'uomo, e portavi la Pace. Abbiamo     un'altra sofferenza, pesantissima. Ed è il rendere schiavi     i bambini. Schiavi per cose innominabili e vergognose,     ma schiavi anche per un guadagno infame. Infame. Nel     mondo, bambini che lavorano come schiavi, perché la     gente si arricchisca, è spaventoso, è sotto maledizione     di ogni uomo che creda nei valori dell'uomo. Ricordo,     a Siena, quella bella iniziativa per l'infanzia violata     e negata. Ricordo che in questi giorni è venuta una     richiesta per ricordare te, piccolo Iqbal, piccolo lavoratore     pachistano, ucciso perché difendevi l'ultimo straccio     dei tuoi diritti. Bambini, siamo con voi. Se nascerà     questa "Giornata a difesa del bambino", il     Capo dello Stato italiano è in appoggio totalmente.   E adesso,     ho finito. Sono un po' emozionato - voi lo vedete -     anche per una ragione. Ecco, sono passate da poco le     nove, fra tre ore, non più tre ore, esattamente alla     mezzanotte, si compiono cinquant'anni da quando la Costituzione,     nella quale anche io, giovanissimo, ebbi pure il coraggio     di prendere la parola, anch'io l'ho votata, è entrata     in vigore: 1° Gennaio 1948. Chi è morto, chi si è sacrificato,     chi ha dato dottrina, chi ha dato tanta dottrina e sapere.     Quella prima parte che nessuno vuol toccare, ed è giusto,     tutela la Persona Umana, con i suoi diritti, con la     sua dignità. Vorrei dire a quelli che si sentono abbandonati,     a quelli che si sentono schiacciati dall'egoismo altrui,     a quelli che si sentono in solitudine: lí si afferma     la solidarietà. A chi sente lo sfruttamento o sente     l'ingiustizia: lí si afferma, si proclama l'uguaglianza.     A chi teme violenze o paura di prepotenze: lí si annunzia     giustizia e pace. La giustizia, condizione della pace:     lí è scritto. Ma in questi cinquant'anni è anche stata     vissuta, poteva esserlo di più, certo, ma è stata vissuta. Ebbene,     cittadini, che avete con me vissuto su questa piattaforma     di diritto, che è stato il grande patto fra di noi,     se questa Carta la amiamo, se la viviamo, se ognuno     di noi si impegna a farla vita, allora, certo, ci sarà     più giustizia, ci sarà più capacità di pensare agli     altri, più capacità di fratellanza, più capacità di     camminare insieme, più capacità di amore.  Buon     Anno. Buon Anno!  